# Burgerpeiling

Als gemeente wilt u uw beleid en dienstverlening zo goed mogelijk afstemmen op de wensen van uw inwoners. Daarvoor is het van belang dat u weet wat er leeft in de gemeenschap. Om hier inzicht in te krijgen kunt u gebruik maken van de Burgerpeiling.

Niet iedere burger is even actief of zelfredzaam. Inzicht in sociale achtergronden van zowel actieve als minder actieve burgers is daarom essentieel. Welke kenmerken bepalen dat een inwoner zich inzet voor de leefbaarheid van de buurt, of inzet voor buurtgenoten? In hoeverre kunnen en willen zij zich inzetten?

De Burgerpeiling geeft u inzicht in de mogelijkheden van inwoners om volwaardig deel te nemen aan het maatschappelijk leven, en de behoefte om een betekenisvolle bijdrage te leveren aan de leefbaarheid van hun buurt en het welzijn van anderen. U ontdekt daarnaast in hoeverre uw gemeente erin slaagt aan te sluiten bij de leefwereld van inwoners.

De vragen in de Burgerpeiling hebben betrekking op vier belangrijke maatschappelijke themaâ€™s: leefklimaat, welzijn en zorg, de relatie tussen inwoner en gemeente en de directe dienstverlening. U kunt de modelvragenlijst uitbreiden met een verdiepende module.

U kunt als gemeente de Burgerpeiling zelf uitvoeren of uitbesteden aan een onderzoeksbureau. U bepaalt zelf welk bureau u eventueel hiervoor inschakelt. Inmiddels hebben meer dan vijftien onderzoeksbureaus de Burgerpeiling opgenomen in hun portfolio. Ieder bureau voorziet in een andere behoefte. Denk bijvoorbeeld aan de wijze waarop de vragenlijst wordt voorgelegd aan uw inwoners en hoe de rapportage is opgezet. Ons advies is om drie offertes op te vragen bij verschillende bureaus en kritisch te kijken welk bureau het beste bij uw gemeente past.

Als u de burgerpeiling gaat of laat uitvoeren, moet u ook beslissen of u de modelvragenlijst wilt gebruiken of dat u deze wilt aanvullen met de modules 'dienstverlening met de menselijke maat', 'tevredenheid met het leven' en 'samenredzaamheid' of met eigen vragen. Daarnaast is het van belang dat u een keuze maakt voor het al dan niet uitvoeren van het onderzoek in de kernen en wijken van uw gemeente. Laat u goed adviseren over de keuzemogelijkheden in de Burgerpeiling.

Aanvullende informatie

Meer informatie over de Burgerpeiling is beschikbaar in het Burgerpeiling forum (https://forum.vng.nl). U kunt zich als gemeente aanmelden voor het forum en aangeven dat u lid wilt worden van het Burgerpeiling forum. In het forum vindt u naast informatie over de burgerpeiling ook een lijst met onderzoeksbureaus en praktijkvoorbeelden van andere gemeenten. 

Rapportage Burgerpeiling
https://www.waarstaatjegemeente.nl/Jive/ViewerReportContents.ashx?report=wsjg_bp&inp_geo=gemeente_166

Verdiepende rapportage 'Vitaliteit en veerkracht'
https://www.waarstaatjegemeente.nl/Jive/ViewerReportContents.ashx?report=wsjg_bp_benchmark&inp_geo=gemeente_166

Dashboard Burgerpeiling
https://www.waarstaatjegemeente.nl/dashboard/Burgerpeiling/

